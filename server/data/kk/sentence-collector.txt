Інген жыл аралатып боталайды, атан айына боталайды.
Інгенімді қараймын деп, мінгенімнен айырылдым.
Іс оңына басарда, шыбыш лақтап, тоқты қоздайды.
Ісек қойдың басы үлкен, саулық қойдың жасы үлкен.
Ішілмеген ас умен тең, кісі кірмеген үй көрмен тең.
Абайдың оты басқа.
Абайламай сөйлеген ауырмай өледі.
Абайлап сөйле сөзіңді, кабырғаның да құлағы бар.
Абырой табам десең, кемтар бол.
Абырой — ар еңбегі.
Абыройды түзден, несібені үйден бер.
Абыройлы боламын десең, өз жүмысыңның ұстасы бол.
Абысын ағарып алдымда жүрмесін, қарайып артымда қалмасын.
Абысын ағарып алдымнан шықпасын, қарайып артымда қалсын.
Абысын тату болса, ас көп болар, ағайын тату болса, ат көп болар.
Агайын жамандауға да болады, жақсылауға да болады.
Агайынды алтау болса, адам тимейді.
Адал дегенше, адам де.
Адал дос алтыннан қымбат.
Адал дос жаныңды сақтайды, аяр дос малыңды жақтайды.
Адал досын арсыз жамандайды.
Адал еңбек аздырмас, сұмдық бойын жаздырмас.
Адал еңбектің абыройы жоғары.
Адал жанға мың дос аздық етеді.
Адал кәсіп аз емес, ықтият бол арамнан.
Адал ниет аздырмайды, арамдық бойды жаздырмайды.
Адал ұл оздырады, жаман ұл тоздырады.
Адам адаммен, жер сумен.
Адам адамға мейман, жан кеудеге мейман.
Адам адамға қонақ, жан денеге қонақ.
Адам адамға — аманат, дидар көрісу — ғанибет.
Адам айдаса, барман, Алла айдаса, қалман.
Адам айдаса, барман, дәм айдаса, қалман.
Адам аласы ішінде, мал аласы сыртында.
Адам аласы ішінде, хайуан аласы сыртында.
Адам арын ойлайды, надан дүниеге тоймайды.
Адам арын ойлайды, надан қарнын ойлайды.
Адам баласы сөйлессе, мал кісінессе.
Адам бар дүр, адамдардың гүлі дүр, адам бар дүр, хайуан одан жақсы дүр.
Адам баста ары таза жаралған.
Адам басы — Алланың добы.
Адам билән адамның арасы — аспан билән жер арасы.
Адам болар баланың Адамменен ісі бар, адам болмас баланың Адамменен не ісі бар?
Адам болар кісінің Адамменен ісі бар. Адам болмас кісінің кісіменен не ісі бар!
Адам бір терінің ішінде арық та болады, семіз де болады.
Адам гүлден нәзік, тастан қатты.
Адам жайын ауылдас білмейді, істес біледі.
Адам жүрген жермен адам жүреді, біреу білмегенді біреу біледі.
Адам зейіні алмастан өткір.
Адам киімімен емес, кісілігімен.
Адам күні адаммен.
Адам көркі — шүберек, ағаш көркі — жапырақ.
Адам мен адам арасы жер мен көктей.
Адам сөйлескенше, жылқы кісінескенше.
Адам туа жаман болмайды, жүре жаман болады.
Адам тілдескенше, жылқы кісінескенше.
Адам уағдада тұрса, сөз қадірін білгені, уағдада тұрмаса, ол адамның өлгені.
Адам хатасыз болмас.
Адам құлақтан азады, көңілден семіреді.
Адам әдет етеді, әдет түпке жетеді.
Адам өзінен кейінгілерді көріп қартаяды.
Адам — адам үшін.
Адам — гауһар, қолы — гүл.
Адамгершілік абырой алып береді.
Адамды еңбек көркейтеді, ағашты — миуасы.
Адамдықтың белгісі — иіліп сәлем бергенің.
Адамзат бөз бермейді, сөз береді.
Адамзаттың баласы кім болса да, жолда жатыр деп басып өтпе.
Адамнан адам, айуаннан айуан туылады.
Адамнан сұрама, Алладан сұра.
Адамнан тілеген қариды, құдайдан тілеген жариды.
Адамнан үлкен ат жоқ, наннан үлкен ас жоқ.
Адамның ақылы — алмас.
Адамның басы — Құдайдың тасы.
Адамның жаманы бар, күннің жаманы жоқ.
Адамның жаманы кетпес, күннің жаманы кетер.
Адамның жүзіне бақпа, сөзіне бақ.
Адамның сұлулығы шыншылдығында.
Адамның сұлулығы — шыншылдығында.
Адамның қолы — гүл, маңдайдағы тері — нұр.
Адамның әділдігі — шыншылдығында.
Адамға арақ ас болмас, ішкен адамда бас болмас.
Адасқан ақылдан азар.
Адасқанның айыбы жоқ, қайтып үйін тапқан соң.
Адасқанның алды оң.
Ажал жетпей шыбын өлмес.
Ажал әркімге.
Ажалдан қашып құтылмайды, жаманның сөзі тұтылмайды.
Ай ортақ, күн ортақ, жақсы ортақ.
Ай, Күн ғаламға бірдей, патша адамға бірдей.
Айда да дақ бар.
Айдаған өгіз арбаның жүгі өгізге түсер.
Айла — алтау, ақыл — жетеу.
Айландырған ауру алмай қоймайды.
Айлас қатын мұңдас.
Айран ас болмас, надан бас болмас.
Айран сұрай келіп, шелегіңді жасырма.
Айран ішкен құтылады, шелек жалаған тұтылады.
Айрылған азады, қосылған озады.
Айтар сөзін білмесе, адамдықтан не пайда?
Айтпаса, кәрі кінәлі, тыңдамасы, жас кінәлі.
Айыратын жаман бар, қосатын жақсы бар.
Айырылмастай досыңа қайырылмастай сөз айтпа.
Айғақтың тазасы күмәнмен мойнына салар.
Айғыр қандай болса, құлыны сондай.
Айғырды неден салсаң, атты содан мінерсің.
Аласаны атқа санама, жақсыны жатқа санама.
Албасты да қабаққа қарап басады.
Алдамай түстім тереңге, енді маған сай қайда?
Алла жаққан шырақты ақымақ үрлеп сөндірмес.
Алладан сұрағанның екі бүйірі шығады, адамнан сұрағанның екі көзі шығады.
Алпысқа келгеннен ақыл сұра.
Алыстан алты жасар бала келсе, алпыстағы шал көрісе келер.
Алғаны жаман жігіттің ойлағаны болмайды.
Аман болса бұл басым, тағы шығар бұл шашым.
Анасын көріп қызын ал, атасын көріп қызың бер!
Ант атқанда абырой болмайды.
Апама жездем сай.
Апамды кім алса, жездем сол.
Арамдық пен сараңдық іліктес.
Арамның ісі өрге баспайды, өрге басса да, одан әрі аспайды.
Арманы жоқ жігіттің дәрмені жоқ.
Артқан жүгін тартпаса, атандықтан не пайда?
Ары жоқ жігіттен, намысы бар қыз артық.
Арық атқа жал бітсе, жанына торсық байлатпас.
Арық пенен семіздің бауыры бірдей, жақсы менен жаманның жаны бірдей.
Арғымаққа оқ тисе, мәстектей туламас.
Арқауын көріп, бөзін ал, анасын көріп, қызын ал.
Асыққан қыз байға жарымас.
Ат аяғынан семірер, адам құлағынан семірер.
Ат қартайса, сүріншек болар, ер қартайса, жаңылшақ болар.
Ата даңқымен қыз өтер, мата даңқымен бөз өтер.
Ата-ананың қадірін қартайғанда білерсің.
Ата-ананың қадірін, балалы болсаң, білерсің.
Атасы жақсы көргенін айтады, атасы жаман бергенін айтады.
Аты жаманның арманы кетер, баласы жаманның дәрмені кетер.
Аты шықпаған жігіттен аты шыққан төбе артық.
Ауыз біреу, құлақ екеу.
Аяғын көріп, асын іш, анасын көріп, қызын ал!
Аға бірігіп, ата болмас, жеңге бірігіп, ана болмас.
Аға-ініні жамандап, қане, туған тапқаның, арғымақты жамандап, қане, тұлпар тапқаның.
Аға-інің болса, дұшпаным жоқ деме, абысының болса, күндесім жоқ деме.
Ағайын ағайынның күзгісі, айнасы.
Ағайын бар болса, көре алмайды, жоқ болса, асырай алмайды.
Ағайын бар болсаң, көре алмайды, жоқ болсаң, бөліп бере алмайды.
Ағайын бір өліде, бір тіріде.
Ағайын тату болса, ат көп, абысын тату болса, ас көп.
Ағайын қорлығынан жат қорлығы, жат қорлығынан сарт қорлығы.
Ағайын — ащы, мал — тұщы.
Ағайын, туған кімде жоқ, сыйласпаса, жат жуық.
Ағайынды жамандап, туғанды қайдан табасың. Арғымақты жамандап, тұлпарды қайдан табасың.
Ағайынның азары болса да, безері болмайды.
Ағайынның азары көп болса да, безері болмас.
Ағайынның азғанын өзі білмес, жат білер. Артқы айылдың батқанын иесі білмес, ат білер.
Ағайынның аразы ауыздың сасығыменен бірдей.
Ағайынның аразы болса да, безері болмайды.
Ағайынның аты арымас.
Ағайынның қадірін алыста жүргенде білесің.
Ағайынның қадірін, жалалы болсаң, білерсің.
Ағайынның ұрысы — торқаның жыртысы.
Ағайының барда дүшпаным жоқ деме, абысының барда күндесім жоқ деме.
Ағайының көп болса, қоғам бол, бірің оған, бірің бұған бол.
Ағайынға қадірім жоқ — бетімді көреді, қатынға қадірім жоқ — етімді көреді.
Ағайынға қарап мал өсер, қарағайға қарап тал өсер.
Ағайьнның аты озғанша, ауылдастың тайы озсын.
Ағаны көріп іні өсер, апаны көріп сіңлі өсер.
Ағаның үйі — ақ жайлау.
Ағасы бардың жағасы бар.
Ағасы ұрар болар, інісі тұрар болар.
Ағаш басына жел тиер, көрікті кісіге сөз ерер.
Ағаш бір жерде көгереді.
Ағаш еккенге, мал баққанға бітеді.
Ағаш кессең, ұзын кес — шаба келе қысқарар.
Ағаш кессең, ұзын кес — қысқартуың оңай. Темір кессең, қысқа кес — ұзартуың оңай.
Ағаш көркі — жапырақ, адам көркі — шүберек.
Ағаш тамырынан су ішер.
Ағаш қазанның түбі күйер.
Ағаш ұстаған жерінен сынбас.
Ағашты жердің ырысы мол, бауырмашылдың туысы мол.
Ағаштың басын құрт жейді.
Ағын су арнасын табады.
Ақсақалдың тілін алмаған ақырында өкінер.
Ақыл жасқа бітеді, қына тасқа бітеді.
Ақылдан артық байлық жоқ.
Ақылдан жақын дос бар ма?
Ақылды адам сағыңды сындырмас, ақымақ адам жағыңды тындырмас.
Ақылды арын қорғайды, надан қолда барын қорғайды.
Ақылды ойланғанша, тентек ісін бітірер.
Ақылды ісіне сенеді, ақымақ түсіне сенеді.
Ақылды қыз білімге жүгінер, ақылсыз қыз сөзге ілігер.
Ақылсыз ақылсызды табар.
Ақылсыз достан ақылды дұшпан артық.
Ақылсыз тапқанын шашады, ақымақ ағайыннан қашады.
Ақылға ақыл қос, ашуыңды тос.
Ақымақ жігіт абыройсыз іске ұмтылады.
Ақымақ әкесін өлтіргенмен дос болады.
Аққа жаққан шырақты ақылсыз үрлеп өшіре алмайды.
Аққа зауал жоқ, ақ иіліп сынбайды.
Аңдыған жау алмай қоймас.
Бай болатын жігіт айырбасшыл келеді, би болатын жігіт ағайыншыл келеді.
Бай — теңіз, оны жей алмаған доңыз.
Байығанда барлық адам бағалы, қартайғанда тек ақылмен жағады.
Бас жаман баласын мақтар, қас жаман қатынын мақтар.
Бастапқы қызыңды жасаулы ұзат, соңғы қызыңның өтуіне жақсы.
Басына бақ қонатын жігіттің ұлы епті болады, қызы бетті болады.
Басыңа іс түссе, жақсы көмек етер, жаман күліп өтер.
Бақыт келерінде жігітті ұйықтатпайды, бақыт кетерінде жігітті оятпайды.
Би әділдік қылмаса, иманынан айырылар.
Бикештің қашты деген аты жаман.
Биік тауды алыстан көріп, түбіне барма, жақсының атын естіп, үйіне барма.
Биік төбеге шықсаң, көзің ашылады, жақсымен сөйлессең, көңілің ашылады.
Бойдақтың ақылы екі көзінде.
Бір кісі қырық кісіге олжа салады.
Бір сынаған жаманды, екінші мәрте сынама.
Бір қарын майды бір құмалақ шірітеді, бір жақсы мың қолды ертеді.
Бір құмалақ бір қарын майды шірітер, бір жаман мың қолды ірітер.
Біреу қыз алып қашады, біреу құр лағып қашады.
Бітісі жаман қамысты су ішінен өрт шалады, туысы жаман жігітті түйе үстінен ит қабады.
Бүркіт қартайса, тышқан аулайды.
Бұлттан шыққан күн ащы, жаман қатынның тілі ащы.
Бұрынғының кісісі — ендігінің кішісі.
Бұқаның өзі қартайса да, мұрны қартаймайды, жақсының өзі қартайса да, көңілі қартаймайды.
Бөркі жаманның көркі жаман.
Бөрі соғар жігіт бөркінен танылар.
Жаман адамға мал бітсе, қасына қоңсы қондырмас, қондырса да, оңдырмас.
Кәрі тайғақ келеді, екі көзден нұр кетсе.
Мал басқа бітеді, қына тасқа бітеді.
Мал бетіне қараған жан жарынан айырылар.
Мал көрмеген мал тапса, кісіге көз салмайды.
Мал қайыры жоқ байдан күш қайыры бар жарлы артық.
Менде болсын, менде болмаса да, елде болсын.
Миға ерген дене азбайды, милыға ерген ел азбайды.
Мың қосшыдан — бір басшы.
Мыңның түсін білгенше, бірдің атын біл.
Мыңын жемей, бай өледі, бірін жемей, жарлы өледі.
Нағашым бай, қайным бай, жарлы қылар қай Құдай!
Опасызда отан жоқ.
Орнында бар оңалар, орнында жоқ жоғалар.
Ортақ өгізден оңаша бұзауым артық.
Орыс бар жерде қоныс бар.
Орыс ойына келгенін істейді.
Пайдасыз мың теңгеден пайдалы бір теңге артық.
Патша болсам, май жер едім.
Патша залым болса, жұрт тозады, патша ғалым болса, жұрт озады.
Патшаның баласын басып өтпе, өзі болған жігітке тәсіп етпе.
Пәлен жерде пайда бар, өз еліңдей қайда бар!
Сабан бол, шөп бол, шамаң келсе, көп бол.
Салт атты, сабау қамшылы.
Сатып алмай, құл болмас, өзіңнен тумай, ұл болмас.
Саяқ жүрсең, таяқ жерсің.
Сақалды құл жарытпас.
Сегізбін деме, тоғызға жолығарсың, тоғызбын деме, доңызға жолығарсың.
Сексенде сегіз байлық, сегіз жарлылық.
Сорлы қатын алса, таң қысқарады.
Сыпайыға оқ тисе, жамандардай шуламас.
Сұлтан сүйегін қорламас.
Тамам кедей жиылып, Құдай берген байша жоқ, тамам жұлдыз жиылып, аспандағы айша жоқ.
Тана пайда бермесе, тәңірі пайда бермейді.
Тар қоныстан кең шиыр артық.
Таста тамыр жоқ, төреде бауыр жоқ.
Тастаған таяқ сорлыға тиеді.
Тау белгісі тас болар, бай белгісі ас болар.
Таудағы түлкіні табындағы тазы алады.
Тауық құсқа ұшу жоқ, там үйліге көшу жоқ.
Темір кессең, қысқа кес — соға келе ұзарар.
Темір отта, адам жоқшылықта шыңдалады.
Тозар елдің жанжалы бітпес, озар елдің арманы бітпес.
Тоңға жатқан мал оңбас, тобырға түскен іс оңбас.
Тура биде туған жоқ, туғанды биде иман жоқ.
Туырлықсыз тұл үйге ту байлаған не керек?
Туысы жоқ жалғызға топқа шапқан не керек?
Туған жерге туың тік!
Туған жердің қадірін шетте жүрсең білерсің.
Тымырық болса, ер оңбас, тоңға жатса, мал оңбас.
Түзде бұзау жамыраса, үйдегі сүтке ит тиеді.
Түйе аяғы тайғақ, төре аяғы маймақ.
Түйе көп болса, жүк сыймайды, жігіт көп болса, жұмыс бітпейді.
Түйе пысқырса, боран болады.
Түйе сойған ешкі сойғаннан дәметіпті.
Түйе тайғақ келеді, табанынан мөр кетсе.
Түйе тұз деп қартаяды, жігіт қыз деп қартаяды.
Түйе тұзға келеді, күйеу қызға келеді.
Түйе қарап жүріп, ханға жасауыл болдым.
Түйе қараған жауға жолығар, сиыр қараған тойға жолығар.
Түйе қисық па, жабу қисық па.
Түйеге жантақ керек болса, мойнын созады.
Түйені жел шайқаса, ешкіні көктен көр.
Түйені түгімен жұтқан.
Түйесін қу бас десең, иесіне тиеді.
Түлкі алған итке сын жоқ.
Түлік төлден өседі.
Түркімен төрін бермес, төрін берсе де, өрін бермес.
Түстік өмірің болса, кештік мал жи.
Тұлпар тегіне тартады.
Тұлпар түбін табады, жақсы тегін табады.
Тұлпар шапса, жетіледі, сұңқар ұшса, жетіледі.
Тұлпарды алтын тағамен тағаласа, есек емексіп аяғын көтереді.
Тұлпардың тұяғы шірімес.
Тұлпардың ізі бітпейді, тұяғы кетпейді.
Тұяқты тұяқ жібермейді.
Тәңірі асыраған тоқтыны бөрі жемес.
Төбелеске бергісіз араша бар, ағайынға бергісіз жанашыр бар.
Төреге ерген ерін арқалайды.
Төремен ойнасаң, басың кетеді, итпен ойнасаң, саның кетеді.
У ішсең, руыңмен, ат сатсаң, ауылыңмен.
Халық алмас қамал болмас.
Халық қабылдамағанды қаулымен орыңдау қиын.
Халық қартаймайды.
Халық ұйғарса, хан түйесін сояр.
Халқын алдаған би оңбас, қатыны салақ үй оңбас.
Хан екі айтса, қара болады, қара екі айтса, қатын болады.
Хан жарлығынан қатын жарлығы күшті.
Хан қарау болса, халық ұры болады.
Хан қарашасыз болмас, дау арашасыз болмас.
Хан қасында уәзір білгіш болса, қара жерден кеме жүргізеді.
Хан әділдік қылмаса, хан мәнінен айырылар.
Ханда қырық кісінің ақылы бар.
Ханның ісі қарашаға да түсер.
Ханның қасында болғанша, судың басында бол.
Шабан атқа қамшы демеу.
Шабандоздың қолы қатты, тақымы тас.
Шайтан менен жын басқа, бәйбіше менен күң басқа.
Шам көрмеген шам көрсе, күндіз шамы сөнбейді.
Шаруаның иті де ұрғашы болсын.
Шекара берік болмай, басыңда ерік болмайды.
Шеткі үй көшсе, ортадағы үй шеткі үй болады.
Шетте жүрсең, тарығарсың, туған елді сағынарсың.
Шолақ судың ағыны қатты көрінеді.
Шын би сөзіңді бағады, сұм би көзіңді бағады.
Шын достықтың белгісі — шынайы көмек бергенің.
Шөккен түйе соққанды білмейді.
Шөмелені шөбім бар деме, несиені малым бар деме.
ынтымақты елге ешкім жетпес, ынтымақ кетсе, өкініші бітпес.
Үй менікі демеңіз, үй артында кісі бар.
Үйде озған түзде озар.
Үйде туысы көпке түзде дұшпаны тимейді.
Үйде өскен бұзау түзде бұқа болмас.
Үйдегі кедейліктен базардағы кедейлік жаман.
Үйдегі сауданы базардағы нарық бұзар.
Үйі жоқтың күйі жоқ.
Үйірі басқаны ноқта қосады, атасы басқаны Құдай қосады.
Үлгісізден би қойсаң, өсиеті болмайды қайырсыздан хан қойсаң, қасиеті болмайды.
Үлкен десең, түйеге жүгін, сақалды десең, текеге жүгін, ақыл іздесең, адамға жүгін.
Үлкен үйдегілер күлсе, кіші үйдегілер езу тартады.
Үндемеген ит қабаған.
Үндемей қапқан ит жаман, борбайдан шаққан бит жаман.
Үре білмеген ит үйіне қонақ келтіреді.
Үреген ит кісі қаппас.
Ұрлық қылып, мал берсе, адалдықтан не пайда?
ұры ит тойса да, тіміскілегенін қоймайды.
Әдепсіз жігіт ауыздықсыз ат секілді.
Әлсіз кісі жағымпаз, кербез кісі қырымпаз.
Ән сазымен, қыз назымен.
Әркім жолдас болады амандықта, жақсы-жаман білінер жамандықта.
Өз айыбын өзі білген жігіт би болуға жарайды.
Өз елім — алтын бесік, жат елдің түбі тесік.
Өз елімнің басы болмасам да, сайының тасы болайын.
Өз елімнің басымын, басы болмасам, сайының тасымын.
Өз елімнің иті де қадірлі.
Өз еліңнен шет жерде шуақсыз болар көктем де.
Өз жұртын танымаған кісі еліне би бола алмас.
Өз халқының қарғысына қалған, өзге халықтың алғысын алмас.
Өзгеге ұл болғанша, өз еліңе құл бол.
Өзі жарымағанның сарқытын ішпе.
Өзім үшін туыппын, жұртым үшін өліппін.
Өкпеден тиген жел жаман, елінен безген ер жаман.
Өлген сарттың қойнында наны бар.
Өле жегенше, бөле же.
Өлсең, көрің кең болсын.
Өрісі жуық от оттайды, ауылы жуық ас ішеді.